\documentclass[../_main/handlingar.tex]{subfiles}

\begin{document}
\utskottsrapport{Styrelsen}

Sedan vårtterminsmötet har vi i styrelsen fortsatt vårt vardagliga arbete med veckoliga lunchmöten och kvällsmöten vid behov. I slutet av förra terminen skickade vi ut en enkät där medlemmar kunde tycka till om om verksamheten och komma med förslag på förändring. Antalet inkomna svar var tyvärr lägre än vad vi hoppats på men med mer kontinuerliga enkäter tror vi att svarsfrekvensen kan öka i framtiden. Vi valde även en kontaktor genom ett extrainsatt sektionsmöte precis innan sommaruppehållet.

Under nollningen gick vår verksamhet på högvarv. Utöver att utskottsordförandena anordnade massvis av evenemang hjälpte styrelsen till under diverse lekar, grillningar och försökte synas mycket för att visa de nyantagna all sektionens verksamhet. Kommunikationen inom styrelsen och mellan utskotten var viktigt för att samarbetet skulle fungera så bra som möjligt, generellt gick det bra.

Efter nollningen gick vi raskt över i planeringsfasen inför höstens sektionsmöten. Ett gott samarbete med valberedningen hoppas vi resulterade i ökad tydlighet kring valprocessen och att fler hittar rätt funktionärspost till nästa år. Inför höstterminsmötet har styrelsen diskuterat verksamhetsplaner, budget för kommande verksamhetsår, policies, svarat på motioner från medlemmar samt själv lämnat flertalet propositioner som rör förändringar av större delen av vår verksamhet. 

Under halvåret som gått har styrelsens ledamöter varit på flera olika utbildningar, bland annat på ämnena ledarskap, överlämning och hantering av sexuella trakasserier. 

Strax innan nollningen drog igång anordnades det en styrelseåterträff med hög uppslutning, förhoppningsvis byggs detta vidare på till kommande år så att vi också blir inbjudna. Vi har även varit på några resor, till våra vänsektioner på KTH och Chalmers, där vi representerat på deras baler. Samt haft deras styrelser på besök under vår NollEgasque. Under året har vi kommit dessa styrelser nära och hoppas att samarbetet mellan föreningarna fortsätter att utvecklas åren framöver. 

\begin{signatures}{1}
    \mvh
    \signature{\ordf}{Ordförande}
\end{signatures}

\end{document}
