\documentclass[../_main/handlingar.tex]{subfiles}

\begin{document}
\verksplanuppf{VT 2017 (nuvarande styrelsen)}

\subsubsection*{Styrelsen}
Överlag har styrelsen (tyvärr) inte jobbat så mycket direkt mot verksamhetsplanens delmål än så länge under 2017. Givetvis strävar styrelsen efter huvudmålet ``att göra medlemmarnas studietid så bra som möjligt'', och har till detta möte gjort det mest genom att fokusera på att göra valprocessen så rättvis som möjligt. Anledningen till det är att styrelsen inte vill att någon ska känna sig utstött, och att alla ska ha en lika bra möjlighet till att engagera sig i Sektionen.

Teknikfokus har fått ett ökat intresse från E-sektionen, vilket bådar gott för kommande år. Arbetet med Sektionens funktionärsposter har fortsatt och styrelsen har utvärderat en del av posterna. Kostnader och intäkter ses kontinuerligt över och budgetar diskuteras.

Sist men inte minst har vi sett till att det pantas mera genom att sätta ett pantkärl i LED-café!

\subsubsection*{Informationsutskottet}

\subsubsection*{Källarmästeriet}
Under terminen som gått har KM mest fokuserat på själva evenemangen och dess aktiviteter än på en ny innovativ marknadsföringsplan. Affischer har satts upp och TV-apparaterna har gått varma med reklam och vi har försökt att nå aktivt ut via sociala medier. Sex-kollegiet har också varit till hjälp med att nå ut till fler men det har tyvärr inte visats i någon publikstorm till gillena. Tanken i fortsättning är att försöka synas mer i de andra husen runt LTH med mer allmän information samt förhoppningsvis mer samarbete sektionerna emellan, något som under terminen som gått varit i det bristande laget. Istället har det flutit på bra med att anordna evenemang tillsammans med resterande förmågor inom sektionen, där KM fixat mat till E6s kick-off, ordnat pub åt Teknikfokus, utnyttjat E-sektionens fantastiska husband och anordnat Agent 00E tillsammans med NöjU.

Det traditionella priserna på gillena har varit de samma i flera år och till slut har råvarupriserna och skatter nått den gräns att en prishöjning blev ett måste. Maten höjdes med 5 kr då köttet ska vara svenskt samtidigt som det har gett KM mycket större friheter att komponera roliga och varierade former av hamburgare. Priset på starksprit höjdes även det för att kompensera för det höjda inköpspriset. Prishöjningarna i fråga är milda och välargumenterade och både mat och dryck är fortsatt mycket snälla mot studentplånboken.

Inga större diffar har upptäckts i alkohollagret så svinn hålls på en låg nivå.

\subsubsection*{Nolleutskottet}
Vi har sett till att det finns en fortsatt variation i aktiviteterna, så att så många som möjligt kan och vill ta del av nollningen i höst. Detta har gjorts genom att behålla ungefär samma struktur på nollningen som förra året, då vi tyckte det fungerade bra.

För att få in mer förslag från sektionens medlemmar har vi skapat ett formulär där alla som vill kan gå in och tycka till om nollningen. Detta lett till att vi har fått in förslag från folk utanför nollningsutskottet och därmed underlättat kommunikationen till övriga sektionsmedlemmar.

Vi har påpekat för phaddrar att det är viktigt med studierna och SVL har varit och pratat inför alla phaddrar, detta hoppas vi påverkar studie attityden hos nollorna till det positiva. Det riktiga arbetet med studieattityden sker under nollningen.

Hittills har vi inte gjort några specifika förändringar för att få in internationella nollor mer i sektionen men detta är något som vi kommer kolla mer på under detaljplaneringen.

Arbetsbördan har fördelats bättre i år än förra året. Övergudsphaddrarna har avlastat det phadderansvariga Cophöset. Då vi är sex istället för fem har vi kunnat hjälpas åt på ett mer effektivt sätt än föregående år, då det alltid finns någon som har mindre och kan hjälpa till.

Vi har ändrat lite i nollningsschemat för att lämna utrymme för att de olika utskotten på sektionen att synas och marknadsföra sig mer.

Överlag tycker vi att de ändringar vi gjort hittills följer verksamhetsplanen och är till det bättre.

\subsubsection*{Cafémästeriet}
Cafémästeriet har omedvetet arbetat för att följa verksamhetsplanen då vi regelbundet arbetar mot de givna målen.

Vi är väldigt duktiga på att minimera svinnet från LED då vi alltid försöker resonera oss fram till hur mycket vi bör beställa in beroende på hur mycket vi tror vi säljer. Det har främst varit inför längre “ledighet” samt på fredagar allmänt då det tillkommit svinn från LED. Värt att tillägga är att svinn från fredagar aldrig slängs utan förtärs istället av t.ex. Sektionens funktionärer. Däremot har vi varit lite sämre på att bedöma hur länge läsk och chokladbollar håller nere i CM-förrådet, vilket är något vi jobbar på!

Vi jobbar kontinuerligt mot att utvärdera och utöka caféets sortiment. Exempelvis försöker vi göra våra mackor och sallader annorlunda, vi har börjat beställa in flera sorter av läsk/energidryck, yoghurt och kvarg samt beställt in chokladpudding. Vi ska dessutom sätta upp en mack-design tävling inom snar framtid!

Kostnaderna för LED ändras inte särskilt ofta eller särskilt mycket då vi använder oss av samma leverantörer och köper in liknande varor som tidigare år. Vi har ett dokument på inköpspriser för olika varor som uppdateras kontinuerligt så vi får relativt bra koll på våra kostnader. Kvartalsbokslut har i skrivande stund inte skrivits men ska fullföljas inom snar framtid.

Mot slutet av hösten 2016 testade LED ha öppet en extra halvtimme, vilket var väldigt uppskattat hos kunderna och då ganska lönsamt för oss. Dock är det svårt att utöka öppettiderna permanent då vi med nuvarande öppettider har ont om folk som kan hjälpa till.

Då vissa av postbeskrivningarna är diffusa eller smått utdaterade på vissa fronter är detta något vi strävar efter och har diskuterat lite granna, men det är absolut något vi ska jobba mer med.

\subsubsection*{Förvaltningsutskottet}
I början av året gjordes en del mindre förändringar av bokföringsblanketterna för att de skulle bli mer intuitiva. Vi har även haft ekonomiutbildning med berörda funktionärer.

Ekonomin tar mycket tid och energi vilket gör att den lätt prioriteras framför lokalunderhåll. Än så länge har lite underhåll av lokalerna gjorts vid behov vilket har fungerat bra. Att ha en Vice Förvaltningschef underlättar mycket och minskar risken för att lokalerna nedprioriteras och inte får den kärlek de förtjänar. Till sommaren planeras en mindre uppfräschning av Edekvata, men tyvärr kommer det inte rivas någon vägg i år.

\subsubsection*{Studierådet}
Studierådet jobbar med att försöka synliggöra utskottets arbete. Planerat arbete är att låta DDG utveckla möjligheten att låta SRE lägga upp anteckningar från möten på hemsidan. Det finns även ett delmål för 2017 som handlar om pluggkvällar och dess struktur samt syfte. Arbetet på denna punkten pågår och diskussioner förs. Tillsammans med NollU diskuteras hur vi vill arrangera pluggkvällarna under nollningen. Utskottet har i nuläget representanter från båda programen år 1-4, årskurs 5 är tyvärr svår att få representerad (förmodligen pga närheten till examen). Under början av året infördes CEQ-tävling som ett försök att försöka öka svarsfrekvensen på CEQ-enkäterna. Utfallet var inte vad som önskades och SRE behöver fortsätta jobba med detta målet.

\subsubsection*{Sexmästeriet}
Sexmästeriet har under våren hållit i ett antal sittningar och event där vi alltid strävat efter att eventen ska hålla hög kvalité. En annan tanke med att göra mycket på våren har varit att vi ska bli så bra och samkörda som möjligt så att de event vi håller i framtiden går ännu smidigare.

Det är svårt att fördela evenemangen helt jämnt under året eftersom många event naturligt ligger under nollningen och alla funktionärer inom utskottet måste få tid att lära sig allt de behöver kunna för att smidigt kunna hålla sittning. Det är också många andra event som sker under våren och därför är det svårt att hitta datum som passar.

Trots detta har E6 haft mycket att göra under våren. En del av dessa event har inte varit öppna för alla Sektionens medlemmar (exempelvis sittningar för Flickor på Teknis och Teknikfokus) men leder till att Sexmästeriet blir mer samkört och bättre på att hålla sittningar, vilket gagnar alla på Sektionen. De eventen är också sådana som E6 gärna vill och förväntas hålla i.

Tidigt på vårterminen tog hovmästarna på sig att inventera och städa i Pump, vilket de gjorde väldigt bra. De har också tittat på möjligheten att köpa in nya hyllor för att effektivisera förvaringen och lämnat in en motion om det. E6-16 lämnade över Pump i bra skick, vilket vi i E6-17 verkligen uppskattar!

När dessa handlingar skrivs har vi av olika anledningar ännu inte hållit i ett event där alkoholen kommer från vårt förråd, så vi har faktiskt inte haft någon kontakt med vinlagret, men ska självklart jobba mot detta mål när det är aktuellt.

\subsubsection*{Nöjesutskottet}
Utskottet har arbetat för att ge en jämnare arbetsbelastning mellan utskottets medlemmar. Vice respektive fritidsledare har fått uppgiften att själva arrangera och genomföra evenemang. Idrottsförmännen har tagit stort ansvar och hjälpt till på majoriteten av eventen och delvis fungerat som extra fritidsledare.

Postbeskrivningar är inte uppdaterade men kommer att genomföras i god tid innan höstterminsmötet.

Utskottet har aktivt arbetat för att sprida evenemang till en större skara. Dels genom att använda posters till alla evenemang och genom att lägga ut information om evenemang i såväl klassgrupper som sektionsgrupper. Det är oklart ifall detta gjort någon skillnad.


\subsubsection*{Näringslivsutskottet}
ENU har anordnat en blandning av evenemang, både vinstdrivande och mindre vinstdrivande.  Prislistan har setts över men kan till viss del göras mer detaljerad och omfattande. I princip alla mejladresser från föregående år har kontaktats. Förra året fick ENU även en lista på hårdvaruföretag som har kontaktats i år. Eventet ”lunch med en ingenjör” har också med sitt billigare pris bidragit till nya kontakter som förhoppningsvis leder till långvariga samarbeten. Tyvärr är det fortfarande svårt att få ihop evenemang med BME-företag. DDG har gjort en ny företagssida som förhoppningsvis ska läggas upp innan sommaren.

\newpage
\begin{signatures}{10}
    \mvh
    \signature{Erik Månsson}{Ordförande 2017}
    \signature{Johan Karlberg}{Kontaktor 2017}
    \signature{Sophia Grimmeiss Grahm}{Förvaltningschef 2017}
    \signature{Daniel Bakic}{Cafémästare 2017}
    \signature{Niklas Gustafson}{Øverphøs 2017}
    \signature{Pontus Landgren}{SRE-ordförande 2017}
    \signature{Josefine Sandström}{ENU-ordförande 2017}
    \signature{Linnea Sjödahl}{Sexmästare 2017}
    \signature{Markus Rahne}{Krögare 2017}
    \signature{Albin Nyström Eklund}{Entertainer 2017}
\end{signatures}

\end{document}
