\documentclass[10pt]{article}
    \usepackage[utf8]{inputenc}
    \usepackage[swedish]{babel}
    
    \def\post{Ordförande}
    \def\date{2018-12-30} %YYYY-MM-DD
    \def\docauthor{Daniel Bakic}
    
    \usepackage{../e-testamente}
    \usepackage{../../e-sek}
    
    \begin{document}
    \heading{\doctitle}
    
    I det här testamentet finns en del matnyttig information som är bra att känna till men det är inte på något sätt heltäckande utan se det snarare som ett uppslagsverk. Som Ordförande kommer du att ställas inför många nya spännande situationer som du kanske inte alltid är helt bekväm i men det är en stor del av tjusningen med posten. Du kommer att lära dig en massa bra saker som du kommer ha nytta av resten av livet under året. Glöm inte att ha roligt och var inte rädd för att ta hjälp av andra, både inom och utanför Sektionen.
    
    \newpage
    
    \tableofcontents
    \newpage
    
    \section{Allmänna tips}
    
    Hälsa på och prata gärna med Sektionens medlemmar, framför allt funktionärerna och visa uppskattning för det arbete som de ideellt lägger ner på Sektionen. Försök att lära dig vad alla funktionärer heter och vad deras roller är på Sektionen, det uppskattas av många. Bara genom att vara mycket närvarande i Edekvata och LED och hälsa på folk kommer du att få reda på många problem och kunna ge svar på många frågor som medlemmarna har. Ta dock inte på dig allt själv utan försök att vara duktig med att delegera arbetet till resten av styrelsen. Din attityd kommer påverka andras motivation och hur folk ser på sektionen.
    
    Tänk på att du representar Sektionen och att det kanske inte alltid är lämpligt att framföra sina egna åsikter utan i vissa fall Sektionens. Detta kan kännas lite obekvämt men det är bara att köra på!
    
    En bra grund att stå på i många diskussioner är Sektionens stadgar och reglemente, att ha en uppfattning om vad som står i dessa kommer att hjälpa dig i många situationer.
    
    Många gamla Ordföranden nås via mail på \texttt{emeritus@esek.se}.
    
    \section{Krusidull-E}
    
    Vårat Krusidull-E är varumärkesskyddat av oss. Denna avgift betalas var 10:e år. Även F:arnas F är i vår ägo så glöm inte att ta betalt för detta (för närvarande 160 kr om året). När det gäller F:arnas F brukar fakturan på 160 kr lämnas på något roligt sätt och sedan brukar de oftast vägra betala. Nästa gång båda märkena ska betalas är i början av 2022. Bevisen för båda finner du i VIP-pärmen i det stora kassaskåpet.
    
    \section{Julkort \& Sommarkort}
    
    Varje år tar styrelsen electus ett julkort i något häftigt tema. Detta ska sedan skickas ut till alla enligt julkortsdokumentet (finnes i Styrelsedriven). Detta är en bra teambuildingaktivitet, försök att få med hela styrelsen. Kostanden för detta tas på representation eller styrelsen internt. Glöm inte även skicka ut sommarkort innan sommaruppehållet!
    
    \section{Personer}
    
    \subsection{Bra folk att bekanta sig med}
    
    Bra folk att ha träffat och presenteras sig för är:
    \begin{dashlist}
    \item Inspektorn (Monica Almqvist)
    \item Husintendent (Per-Henrik Rasmussen (PH))
    \item Husprefekten (Mats Cedervall)
    \item Vaktmästeriet (Peter Polfeldt, Jessica Nilsson)
    \item Studievägledningen (Lars Wallman, Ingrid Svensson, Ingrid Holmberg, Carola Persson, Åsa Vestergren m.fl)
    \item Lokalbokarna
    \end{dashlist}
    
    \subsection{Hedersmedlemmar}
    
    \vbox{
    Viktor Öwall\\
    Inspektor Emeritus\\
    Västergatan 19\\
    22229 Lund
    }
    \vspace*{\baselineskip}
    \vbox{
    Per-Henrik Rasmussen\\
    Husintendent E-huset\\
    Slussgatan 12A\\
    211 30 Malmö
    }
    \vspace*{\baselineskip}
    \vbox{
    Mats Cedervall\\
    Inspektor Emeritus\\
    Älgskyttevägen 3\\
    226 53 Lund
    }
    \vspace*{\baselineskip}
    \vbox{
    Maj Britt Stjärnfeldt\\
    Mackbarsprinssessa Emeritus\\
    Hälsingborgsvägen 26 B, 1102\\
    261 41 Landskrona
    }
    \vspace*{\baselineskip}
    \vbox{
    Kristina Almqvist\\
    Mackbarsprinssessa Emeritus\\
    Gässlingavägen 5 B\\
    22735 Lund
    }
    \vspace*{\baselineskip}
    \vbox{
    Ulla Andersson\\
    Mackbarsprinssessa Emeritus\\
    Onslundavägen 36\\
    273 93 Tomelilla
    }
    
    \subsection{Inspektor}
    
    Vår inspektor är Monica Almqvist. Hon valdes våren 2012 (omvald 2014, 2016 och 2018). Inspektorn väljs på Vårterminsmötet varje jämnt år. Hen ska bjudas på alla större officiella fester så som skiphtet och NollEgasquen. Förvarna gärna henne om när hon bör hålla tal. Hon fick under 2017 en inspektorsmantel som hon kan ha under NollEgasquen och SåS. Den ska gå vidare till nästa Inspektor när den väljs och broderas med namn och året hen valdes.
    
    \section{Arrangemang}
    
    \subsection{KPL}
    
    Varje år har man en utbildningshelg på landet för nya styrelsen där även avgående styrelse inbjuds. Ni nya ordnar i hemlighet plats och mat för helgen, medan gamla ansvarar för utbildningen och ``lärakännaaktiviteter''.
    
    Ni nya åker iväg till platsen först och avgående styrelse kommer dagen efter när de har lyckats lösa ledtrådarna ni har lagt ut för att de till slut ska hitta. Det är lämpligt att ha KPL så tidigt som möjligt på året och innan skiphtet. Tänk på att ha koll på hur mycket pengar som går åt. Pengarna får tas från Styrelsen internt och oftast står det i riktlinjerna för budget hur mycket pengar som får tas.
    
    Det viktigaste med KPL är att ni har kul tillsammans och lär känna varandra ännu bättre.
    
    \subsection{Skiphtet}
    
    År 2014 hade vi Skiphte på Lophtet eftersom vi har tillstånd i Edekvata. Detta år bjöds det på lunch och det gjordes gemensamma lekar med alla innan funktionärerna delades upp i utskott. Detta koncept kan ändras på och eventuellt åka iväg någonstans.
    
    År 2015 hade vi en minder utbildning på dagen tillsammans med likabehandlingsombuden. Sedan lekar på Lophtet och sedan en sittning som sexet anordnade. Styrelsen hade ett tema och spexade när de kom till Lophtet (till sittningen).
    
    År 2016 hade vi först en kort info och sedan lekar för alla årets funktionärer. Efter ett tag anslöt även fjolårets och festen flyttade så småningom upp till Lophtet. Styrelsen glittrade underbart vackert.
    
    År 2017 hade vi också först en kort info. Inte många kom, och jag skulle säga att det är bättre att ha den någon annan gång än vid en fest. Sen hade vi i vanlig ordning en najs sittning på Lophtet.
    
    År 2018 hade vi först lekar runt omkring i E-huset. Typiskt bra tillfälle att måla nya utskottstavlor till Diplomat. Ganska många dök upp, vilket var roligt! Var beredd på att folk inte håller tider utan droppar in när det passar dem, så var flexibel! Man bör hitta tid till att utbilda funktionärerna om deras rättigheter och skyldigheter, access, förmåner, o.s.v i samband med Skiphtet. Dock inte i samband med själva festen då det inte brukar vara hög närvaro på själva utbildningen då. Därefter hade vi som vanligt en stökig men najs sittning på Lophtet. \newline
    Dessvärre har tillstånd under hösten 2018 varit hårdare i sin tolkning av alkohollagen vilket resulterat i att det lagmässigt är omöjligt för oss som organisation att anordna en BYOB tillställning. Mitt förslag är att ha Skiphtet i Edekvata där sektionen bjuder på mat och dryck (som förhåller sig till alkohollagen) och därefter ha eftersläpp på Lophtet. Men att man bokar Lophtet privat och låter funktionärerna betala hyran (7000kr totalt, ca 50kr/person). På så vis kommer man undan att man tillhandahåller lokalen yrkesmässigt och därmed räknas lokalen inte som serveringsställe. 

    De som ska bjudas är gamla och nya funktionärer. Skiphtet är en belöning och uppmuntran för allt ideellt arbete som läggs ner. Tänk på att det finns poster som ligger utanför utskotten så som revisorerna, sigillbevarare, talman och valberedning. Glöm inte att hedersmedlemmarna har möjlighet att närvara om de skulle vilja...
    
    Styrelsen brukar sitta vid ett honnörsbord inför resterande funktionärer och äter till skillnad från resterande på vanligt porslin. Man brukar även ha ett tema som ska hållas hemligt fram till intåget på skiphtet.
    
    Sexmästeriet fixar sittningen, men det är styrelsen som städar. Städningen tar lång tid, så det är bra att så många som möjligt i styrelsen hjälper till att städa.
    
    \section{Styrelsemöte}
    
    Se till att kallelse kommer ut i tid (minst tre läsdagar innan mötet).
    Kallelsen skrivs i \LaTeX med hjälp av våra dokumentmallar som ligger i sektionens git (\texttt{elt14ema/docs}). Ta hjälp av Kontaktorn för att lära dig git och \LaTeX. När du har skickat kallelsen så lägger du upp dagordningen i möteshandlingar på hemsidan. Kallelsen mailas sedan till \texttt{kallelse@esek.se}. Det kan vara bra att styrelsen träffas en gång i veckan även om ni inte har officiellt möte varje vecka.
    
    För att få ett bra och effektivt möte är det bra om beslutsunderlag är gjorda i förväg. Dessa är bra att skicka ut med kallelsen då detta underlättar för både styrelsen och de medlemmar som är intresserade. För gärna diskussioner med styrelsen i förväg innan ett större beslut (till exempel på ett diskussionsmöte). I samband med varje styrelsemöte är det bra att skicka med handlingar så att styrelsen vet vad som kommer upp på varje möte, på så sätt kan man få bättre diskussioner och om någon medlem på sektionen är intresserad av punkten kan de komma och göra sin åsikt hörd.
    
    Tänk på att man ska ha minst 3 officiella möten per termin och att man måste vara minst 6 för att var beslutsmässiga. Se till att Kontaktorn ligger i fas med protokollen, det gör det mycket lättare att hålla reda på vad ni faktiskt beslutat. Det är du tillsammans med Kontaktorn och en justerare som justerar protokollet.
    
    Glöm inte att uppdatera beslutsuppföjlningen om ni tar några beslut som kräver redovisning vid senare möte. Tänk på att lägga diskussionspunkter i slutet så kan man anpassa diskussion efter hur lång tid man har kvar av mötet.
    
    Uppmuntra alla att meddela punkter till styrelsemötet. Om man får med det i kallelsen så underlättar det hur långt mötet ska bli samt att alla i styrelsen kan få ha tänkt igenom vad de tycker i frågan innan i mötet (så att man får en bra diskussion på mötet).
    
    \section{Sektionsmöte}
    
    \subsection{Mötet}
    
    Försök att planera in datum och boka lokal för sektionsmötena ganska tidigt, bland de första mötena ni har. Då riskerar man inte att behöva hålla möte i läsvecka 7 eller något annat dumt. Försök välja datum som inte krockar med större aktivitet som kan beröra många, såsom Karneval, Tandem, Jesperspex, Arkad, Sångarstriden, F1 Röj och dylikt. Diskutera även med Talmannen och Valberedningens Ordförande innan ni beslutar om datum. Prata även med valberedning inför valmötet och vårterminsmötet. Kolla datum för motioner och handlingar så att allt sånt kommer upp i tid. Var noga med att sprida datumet för motionsstopp. Skicka gärna ut tidigt inför mötet att de kan skriva motioner så de har god tid på sig att skriva en motion då det oftast tar tid. Ta hjälp av Kontaktorn när handlingar ska göras. Var ute i god tid!
    
    Kallelse till sektionsmöte skickar du som Ordförande ut. Kåren bör ha en mejllista som når ut till alla våra medlemmar. Dock är det enkelt att missa sådana mejl. Använd lämplig informationskanal så att kallelsen når ut till alla intressenter. Glöm inte att även skicka till Inspektorn.
    
    Inför varje möte skall alla utskott skriva en utskottsrapport och tänk även på de utskott som ligger vid sidan om styrelsen som valberedningen. Finns det ingen utskottsordförande så be någon annan i utskottet eller skriv själv. I utskottsrapporten ska det stå vad man har gjort sedan senaste möte/årsskiftet.
    
    Endast ordinarie medlemmar av sektionen får rösta på sektionsmöten, och därför måste alla ha med sig sitt kårleg (alternativ meceantappen eller medcheck). Under 2015, 2016, 2017 och 2018 har det bjudits på mat under med mötena till de som anmält sig, vilket har varit väldigt uppskattat. Kostnaden för den tas på sektionsmöte. Läsk, kaffe, kakor och frukt under mötet är även trevligt. Tänk på att detta finns/beställs av caféet.
    
    Källan till information om vad som egentligen ska tas upp och vilka dagar som gäller är stadgar och reglemente. Börja med handlingarna i god tid innan de ska vara uppe och framför allt - tjata på folk om att skicka in sina texter som ska vara med. Om ni har saker ni vill förändra så ska ni skriva propositioner. Börja med de tidigt, väldigt lätt att skjuta på det så det rinner ut i sanden. Tänk även på att styrelsen ska skriva en budget och verksamhetsplan till höstterminsmötet. Dessa tar mycket tid så börja med de tidigt. Se till att allas åsikter kring dessa görs, men att det är ett fåtal som verkligen skriver de.
    
    Se till att stadgar och reglemente är redigerade efter att justerade protokoll har kommit in från sektionsmöten med reglementes- eller stadgaändringar. Ifall stadgarändringar går igenom på ett andra sektionsmöte skall dessa skickas till fullmäktige på kåren för att stadfästas. Du får kallelse till fullmäktige och där står när handlingar ska skickas in och till vem.
    
    \subsection{Verksamhetsplan}
    
    Under 2015 infördes en verksamhetsplan. Tanken med verksamhetsplanen är att man ska få ett mer långsiktigt arbete, men även att tankar som den avgående styrelsen har inte bara ska försvinna. Något som bör jobbas mer med är att försöka få in åsikter från övriga Sektionsmedlemmar till verksamhetsplanen, kanske lägga ut en preliminär version som alla kan se och sedan tycka till om?
    
    Börja i god tid med verksamhetsplanen för den kan ta lång tid att skriva. Se till att alla i styrelsen blir nöjda med den. Tänk noga igenom vad som behöver arbetas med under en längre sikt, men även problem som har uppstått under året som inte är löst.
    
    \subsection{Expo}
    
    Expot är en chans att visa upp sektionens olika poster. En bra idé är att få med fler än bara styrelsen som står i utskottet som kan berätta om posterna, speciellt poster som är svåra att fylla men som är viktiga. 2015 gjorde vi så att utskottscheferna hade en ``lek''. CM hade att man kunde komma på olika mackor, och sedan skulle en göras och bli veckans macka i caféet, KM hade en tävling om en plats på julgillet och så vidare. Detta gjorde att det hände något i varje utskott och att folk blev intresserade av flera olika utskott. Se till att ni gör det till eran grej så att det blir kul att både gå och anordna expot. Om ni vill göra förändringar från föregående år så är det upp till er. Glöm inte att även Valberedningen är ett utskott. Det är vanligtvis under expot som valperioden öppnar och representanter från valberedningen brukar stå med datorer som folk kan använda för att nominera folk.
    
    \section{Dokument}
    
    Sedan 2016 ligger (nästan) alla sektionens dokument i en git-repo på sektionens server. Detta inkluderar kallelser, möteshandlingar, avtal, styrdokument, med mera. Alla dokument skrivs i \LaTeX, vilket borde gå snabbt att lära sig för de saker som du som Ordförande behöver göra. Ta hjälp av Kontaktorn för att lära dig git och \LaTeX!
    
    Git-repon heter \texttt{elt14ema/docs}. Alla administratörer och styrelsen ska ha access till den by default.
    
    Erik Månsson skapade git-repon med dess \LaTeX-mallar under sitt år som Kontaktor 2016. Sen dess har Ordföranden och Kontaktorer använt sig av repot flitigt. Vi hjälper gärna till! Skulle bli problem eller om ni har några frågor kan ni höra av er till Erik personligen. Han nås lättast på \texttt{erikm@esek.se} eller \texttt{erik@mansson.xyz}.
    
    \section{Huset}
    
    \subsection{Allmänt}
    
    Det är alltid bra att stanna till och säga hej till PH och Peter. Man kan även när de jobbar sent en kväll komma dit med kaka och Coca Cola för det är uppskattat. Är man på god fot med dem så går allt så mycket smidigare. PH fyller år den 22 maj, född 1964. Styrelsen brukar i början av året gå och presentera sig för PH och ge en liten present som tack för ett bra samarbete det senaste året, whisky är alltid uppskattat. Se till att vara på god fot med vaktmästeriet, det underlättar väldigt mycket för verksamheten. PH vill att presenten ska gå till hela tryckeriet och inte bara till honom så det är bra med något som de kan dela på.
    
    Mats Cedervall, född 22 maj 1953, som är husprefekt är det också bra att var på god fot med. Vill man låna t.ex. foajén är det med honom man ska prata med. Det är även väldigt uppskattat åka till honom och busa i hans trädgård när han fyller jämt. Även Cedervall bör få ett besök av hela styrelsen i början av året och även han blir glad för en whisky som tack för ett bra samarbete under det gångna året. Han är dålig på att svara på mejl ibland men begär själv svar snabbt när han mejlar.
    
    Det finns även en Husstyrelse som handhar sådant som berör Edekvata. Vi har en representant där och det är enklast att det går via dem ifall det är något som behöver tas upp. Är det akut så gå direkt upp och prata med husprefekten. Om något händer, som på något sätt kan beröra huset, skicka ett mail till Cedervall direkt. Det är alltid bäst att komma med den första informationen. Att han får höra det på bakvägar kan man vara säker på. Se till att fixa saker som han skickar på mejl fort så att de sakerna inte bli så stora.
    
    \subsection{Braig och Avig}
    
    Inför varje arrangemang i E-huset behövs en brandansvarig och en ansvarig (går att ha samma person som båda två). Dessa ska i god tid innan arrangemanget anmälas till PH, minst en vecka. Var tydlig med att alla som har evenemang (gillen, sittningar o.s.v.) i huset ska ha en braig och avig. För att hålla PH på bra humör är det som sagt viktigt att dessa anmäls i god tid. För anmälan måste man ha namn, personnr, sektionstillhörighet, bild på avig/bravig, när man bokar FikaFika via hemsidan sköts detta automatiskt.
    
    \section{Andra sektioner}
    
    Se till att ha bra kontakt med D-sektionens ordförande. Det är mycket lättare att vara två som ser och tar hand om problem i huset. Vi delar även bord tillsammans med D-sektionen (de som står i EKEA). D-sektionen äger borden men vi får använda de båda två men ska de till exempel hyras ut är det D som sköter det. Kontrakt på detta finns i VIP pärmen.
    
    \section{Ordförandekollegiet - OK}
    
    På kåren finns ett ordförandekollegie där alla sektionsordförandena och kårordföranden är med. Detta är en naturlig plats för att diskutera och ventilera gemensamma frågor och problem. Frekvensen på mötena kan variera men brukar vara ca var annan vecka. Ta gärna upp saker som känns för stora för dig att själv styra och bestämma över. Prata även med andra ordförande och tar hjälp av deras kunskap. De har förståelsen för att ordförandeposten ibland kan bara väldigt tung och att man ibland kan få mycket skit.
    Ordförandekollegiet dömer Regattan och brukar spöka ut sig i någon fin utstyrsel under nollningen.
    
    \section{Nollningen}
    
    \subsection{Allmänt}
    
    Under nollningen 2016 blev en del funktionärer och phaddrar irriterade på att dem inte fick mat när nollorna fick det. Detta kan vara värt att prata med Ph\o set om till kommande år.
    
    Ordföranden brukar skriva en sida i NollEguiden där den välkomnar nollorna. Även alla utskott skriver en kortare text i NollEguiden, det vill säga även du om styrelsen.
    
    Tänk på att synas mycket under nollningen och gå på så många aktiviteter som du kan. Tagga även styrelsen att gå på mycket. Ju mer ni syns, desto bättre. Ni kan till exempel spexa under sittningar, hjälpa till med att laga mat, hålla i stationer, o.s.v. Tänk på att göra upp en ordentlig plan och för diskusison med Ph\o set så att alla vet vad som gäller från början. Det finns en budget för representation av styrelsen som syftar till att bidra med sittningskostnader för styrelsemedlemmar (dock ingen alkohol).
    
    På uppropsdagen håller ordföranden ett tal inför nollorna. Talet brukar vara cirka 5 minuter långt. Tänk på att hitta på något speciellt för just dig som väcker deras uppmärksamhet, för det är hur många personer som helst som snackar inför dem den dagen, de ska minnas dig.
    
    Innan NollEqasquen står Ordförande och \O verph\o s någonstans i källaren på E-huset där nollan får svära E-eden inför Oddput och kyssa hans hjässa. Glöm inte att ha något desinficerande att torka av honom emellan gångerna med. Ordföranden håller även ett tal under NollEqasquen, prata gärna om hur bra (den bästa) nollningen har varit.
    
    Det är NollU som har planerat hela nollningen, men se till att vara till hands och hjälpas åt så mycket som möjligt. NollU är ofta väldigt stressade under nollningen och tar tacksam emot hjälp om det behövs.
    
    Diskutera igenom tidigt med ditt \O verph\o s om hur du och styrelsen förväntar sig information från NollU. Gör det också tydligt att du som Ordförande och till viss del Förvaltningschefen (som firmatecknare) är ytterst ansvariga för allt som händer på nollingen och att \O verph\o set \emph{måste} rapportera alla händelser. Ju färre grejer som hålls hemliga desto bättre. Det underlättar för alla utskott om utskottsordförandena är med på vad som planeras från NollUs sida. Dels får NollU själva bättre hjälp och därmed mindre att göra samt tjänar utskotten på att veta vad som faktiskt förväntas av dem. Utskotten hjälper i 9 av 10 fall gärna till, de måste bara få reda på vad som  behöver göras.

    
    \subsection{Oddputs Ed}
    
    \vbox{
    Jag, Nollan, lovar och svär\\
    att högakta mina företrädare\\
    att vara min sektion trogen\\
    att inte verka vara förmer än andra teknologer\\
    och att följa den elektrovita vägen.
    
    Som bekräftelse på detta vill jag nu\\
    kyssa Oddputs kala hjässa
    }
    
    \section{Medaljer}
    
    Se medaljpolicyn. Tänk på att det finns utrymme i budgeten för att dela ut medaljerna gratis till funktionärerna. Se även till att medaljerna lagerförs och inventeras.
    
    \section{Post}
    
    I första hand hamnar vår post hos PH. Detta facket bör kollas ofta och detta görs bäst av Ordföranden. På så sätt håller man reda på vilken post som anländer och så får man sin dagliga dos av PH. Sortera posten så de hamnar till rätt person.
    
    I Kårhuset har E-sektionen ett eget fack. Där hamnar fakturor från Kåren, exempelvis hyror av kårens lokaler. Tänk på att kolla till det med jämna mellanrum, lämpligtvis i samband med OK-möten.
    
    När man beställer saker så är det enklast att använda vår boxadress. Då är viktigt att då tänka på att E-sektionen inom TLTH måste stå som mottagare för att sakerna ska komma fram. Skickar man med någon annan speditör går det bra att skicka till vår vanliga adress så tar vaktmästeriet hand om det. Är du osäker så fråga PH först!
    
    \section{Modulo 10}
    
    1996 instiftades en så kallad tioårsfond. Som medlem i styrelsen får man möjlighet att betala en avgift (f.n. 100kr) för att tio år senare bli inbjuden till en middag med dåvarande års styrelse. Dokument rörande detta finns i en blå mapp i kasskåpet.
    
    Under ditt år som ordförande ska du informera din styrelse om denna möjlighet och samla in pengar från dem som är intresserade.
    
    Det är väldigt oklart om de styrelser har betalt efter 2005 som inte har något brev. Kan försöka få tag i dem ändå och se om de vill betala. Det är en mycket trevlig middag som är värd att genomföra!
    
    \begin{dashlist}
    \item 2006 ska den första middagen gå av staplen.
    \item 2012 bytte fonden namn till modulo-10 fonden.
    \item 2013 blev det ingen middag.
    \item 2014 blev det en gemensam middag för 2013 och 2014
    \item 2015 blev det ingen.
    \item 2016 gjordes försök men middagen ställdes in på grund av bristande intresse.
    \item 2017 blev det ingen.
    \item 2018 blev det ingen.
    \end{dashlist}
    
    \section{Access}
    
    \subsection{Allmänt}
    
    Man behöver åtkomst till en massa ställen. Det brukar med undantag för klockrummet i de flesta fall vara Förvaltningschefens uppgift att rodda i detta men det gör ni naturligtvis upp själva. Sedan HT/18 finns även en ny policy kring access och nycklar, se till att den följs samt uppdateras vid behov.
    
    \subsection{Nycklar}
    
    Till ett par av våra lokaler behöver man ha nyckel för att komma in. Föregående år har man skrivit på ett kontrakt och betalt 100 kr i depositionsavgift för att få nycklar. Vi har 2016 sorterat ut alla nycklar som används så att det inte ska vara så svårt att hitta dem. Alla nycklar förvaras i kassaskåpet på en nyckelring.
     
    \subsection{Egna lokaler}
    
    Sedan ett par år tillbaka hanteras funktionärernas access till våra utrymmen via en modul på hemsidan. Ordförande och Förvaltningschef brukar gemensamt avgöra vilka som ska ha access vart. Värt att tänka på är att Revisorerna brukar ha access överallt och att alla som ska städa behöver ha access till Sikrit för att komma åt städredskapen. Numera måste man även låsa upp sopen med LU-kort. Vi har själva fått möjlighet att administrera denna access precis som till våra egna lokaler. Ta hjälp av Kontaktor Emeritus och se till att rätt personer har access. Tänk på att vissa av föregående års funktionärer kan behöva access ett tag under nästkommande verksamhetsår (skattmästare, delar av styrelsen).
    
    Eventuellt har vi fortfarande access till salto (det gamla systemet), i så fall har Henrik Felding och Hanna Nevalainen den accessen. Kanske är värt att ta bort vid tillfälle om den fortfarande ligger kvar. Detta kan man kolla med LU-kort, som dock inte är de snabbaste på att svara alla gånger.
    
    Blir batterierna dåliga i låsen så ska LU-kortet automatiskt få meddelande om detta men löser de det inte är det bara att mejla.
    
    \subsection{Edekvatadörren}
    
    Vilka som har access till Edekvatadörren är lite oklart, innan har det varit alla som pluggar på ett program i huset och så är det troligtvis nu också. Oavsett så har LU-kortet hand om accessen dit så det är bara att mejla dem om det är några problem eller någon inte har fått access.
    
    \subsection{EKEA}
    
    Access till vår bur hanterar vi själva men accessen till klockrummet hanterar PH. Han föredrar att få alla som ska access samlat så att det inte blir en massa mejlande. Det finns ett Excel-ark i driven med (ungefär) vilka som har access i år.
    
    \subsection{Andra lokaler i huset}
    
    PH ska få mejl när man bokar via lokalbokarna men han lägger inte alltid in access så det är lika bra att alltid mejla honom eller gå och prata med honom när man har bokat och behöver access till exempelvis föreläsningssalarna eller E:1426. För att larma av dessa salar slår man *1, drar sitt kort och slår kod. För att sedan larma på och låsa slår man *0, drar sitt kort och slår sin kod. Detta står också på de flesta dörrarna.
    
    \subsection{Kåren}
    
    Access till kårens lokaler fixar man genom att fylla i formulär på \url{tlth.se/access}. Som Ordförande är det bra att ha access till expen/hänget och corneliskorridoren. Bastun kan också vara najs att ha. Påminn gärna dem i styrelsen som behöver access till kåren att fixa det i god tid så att de inte står utan när de väl behöver det. Accessen i kårhuset försvinner efter ett halvår så glöm inte att fixa ny innan nollningen.
    
    \subsection{Access-systemet (det gamla ifall det skulle behövas)}
    
    Fråga Emeritus!
    
    \subsection{Kassaskåpen}
    
    I kasskåpet finns en nyckelknippa med nycklar till Sektionens alla lås. Här inne finns även kopior av nycklar som lämnas ut till funktionärer vid behov. Glöm inte kontrakt och ta deposition vid utlämning.
    
    Under handkasselådan finns några pärmar som är bra att känna till. Bland annat viktiga-papper-pärmen, nyckelkontrakt-pärmen och modulo10-mappen.
    
    Till det ``lilla'' kassaskåpet i HK är koden för närvarande ``hybris''. Ändra gärna koden årligen så att bara de som verkligen har behov att använda skåpet har tillgång till det. Detta gör man genom att:
    
    \begin{numplist}
    \item Slå nollan 6 ggr.
    \item Slå gammal kod en gång.
    \item Slå ny kod 2 ggr.
    \end{numplist}
    
    I nattfack (deponeringsboxen under mikrovågsugnarna i BlåDörren) är koden för närvarande ``kaos'' var de reservnycklar som hör till detta skåp är vet jag faktiskt inte för närvarande, tror att Anders har lagt beslag på dem men han visste inte för tillfället. Man byter kod genom att trycka på den röda knappen på insidan av luckan.
    
    \section{Revisorer}
    
    Revisorernas uppgift är att granska verskamheten och inte att ha åsikter på allt. Ha en dialog med dem om det skulle behövas men rent tekniskt bör dem inte frågas om råd då det då blir svårt för dem att genomföra sin granskande uppgift.
    
    \section{Informationsställen}
    
    Det finns många stället att lägga upp information. Det är bra att ha en diskussion gärna flera gånger per år vad för information som ska upp på vilka ställen. De ställen som finns nu är:
    
    \begin{dashlist}
        \item Ekoli (TV i LED och Edekvata)
        \item \url{esek.se}
        \item \url{e-nollning.nu}
        \item Maillistor
        \item HeHE
        \item Facebooksidor: E-sektionen, LED-café, Ph\o sets, E6 vid LTH
        \item Facebookgrupper: E-sek events, Esek - Köp \& sälj
        \item Instagram: esektionenlth, Ph\o sets
        \item LinkedIn-grupper: Alumi Elektroteknik LTH, E-sektionen inom TLTH
        \item LinkedIn-företag: E-sektionen inom Teknologkåren vid Lunds Tekniska Högskola
        \item Planscher
        \item YouTube
        \item Bonsai Campus
    \end{dashlist}
    
    \section{Ekonomi}
    
    \subsection{Allmänt}
    
    Så tidigt som möjligt på ert verksamhetsår så ska de nya firmatecknarna gå till banken och fylla i papper så att firmatecknarna byts och så att de nya har teckningsrätt för sektionen, två i förening. Se till att alla har legitimation med sig och protokollet där nya firmatecknare har valts (underskrivet) är med. Det brukar räcka med att de som ska ha dosa följer med till banken. Ring och fråga Sparbanken Ideon Gateway om tid.
    
    Bankmässigt innebär ``två i förening'' att en av firmatecknarna till exempel lägger upp en betalning men den andra måste godkänna denna för att den ska gå igenom. Det brukar vara så att Förvaltningschefen lägger upp allt i banken och sedan ber ordförande att signera. Det är bra att då snabbt kolla igenom betalningarna så att allt ser rimligt ut.
    
    För tillfället sparar vi våra pengar på ett bankkonto utan någon som helst ränta men där pengarna är lättillgängliga. Vill ni placera om pengarna så rekommenderar jag inga avtal som varar längre än ett år. Varje styrelse bör få fatta sina egna beslut om vad dem vill göra med sitt år. Se även till att ni har rätt ingående balanser på de olika fonderna i början av året.
    
    I början av året kan det vara bra att ha en utbildning med de nya styrelsen om hur det fungerar med handkassan och lappar och så vidare. Fråga gärna Förvaltningschefen (och eventuellt dess företrädare) om denne vill hålla den här utbildningen. Det är bra om alla i styrelsen får koll på sånt här redan från början för att undvika så mycket fel som möjligt senare. Det är bra att du som Ordförande redan i början skaffar dig god inblick i ekonomin så att du kan hjälpa Förvaltningschefen lite och så att denne har någon att diskutera med. Hjälp också Förvaltningschefen att se till att styrelsen lär sig hur man lämnar in kvitton och dylikt redan från början så att Förvaltningschefen sedan inte behöver visa varje gång någon ska lämna in ett kvitto. Informera även de andra i styrelsen om Dispositionsfonden.
    
    2016, 2017 och 2018 gjorde alla varsin internbudget i samband med en ekonomiutbildning som Förvaltningschefen höll i. Detta är bra för att hela styrelsen ska sätta sig in lite i hela Sektionens ekonomi och i synnerhet sitt eget utskotts förutsättningar.
    
    Tänk på att hela styrelsen är solidariskt ansvarig för ekonomin även om det är Förvaltningschefen som bokför.
    
    \subsection{Budget}
    
    Inför varje höstterminsmöte ska styrelsen lägga förslag på en ny budget. Lägg tid på det här och stressa inte igenom det, det är viktigt att kommande styrelse får en budget som är rimlig att hålla. Försök att engagera hela styrelsen även om det kan vara svårt. Se också till att tillsammans med Förvaltningschefen ta fram ordentligt underlag för budgeten så att ni har något att basera den på, titta gärna på utfall mer än ett år tillbaka i tiden och försök även att se ert verksamhetsårs utfall där det är möjligt även om året inte är slut. Glöm inte heller att revidera budgetriktlinjerna.
    
    \subsection{Bankkort}
    
    Bankkort kostar lite pengar men är bra då det underlättar bokföringen och gör så att folk slipper ligga ute med pengar. Diskutera med förvaltningschefen och eventuellt övriga styrelsen vilka som behöver bankkort. Korten beställs sedan via internetbanken. Skriv kontrakt med alla som får bankkort, föregående års kontrakt sitter i en pärm i kassaskåpet. Vid årets slut bör man samla in alla bankkort och klippa dessa samt avvaktivera dem i banken. Man kan ställa in maximalt månadsbelopp i internetbanken, under nollningen går det åt mycket pengar så det kan vara en idé att sätta denna högt för vissa redan från början eller ändra inför nollningen så att man inte står där med ett stort inköp och inte kan betala.
    
    \subsection{Deponera pengar}
    
    I slutet av 2018 deponerade jag och Magnus kontanter för (vad vi tänkte) sista gången. Det finns fortfarande massa mynt som vi inte hann göra oss av med då det var lite mer komplicerat. Vår tanke var att låta er göra det efter årskiftet. Vi avråder er starkt från att hantera kontanter 2019. Men skulle ni välja att göra det ändå kan ni bara höra av er till mig om hur man deponerar.
    
    \section{Tillståndsenheten}
    
    I början av varje år ska de nya firmatecknarna anmälas som PBI:er (Person med Betydande Infytande) hos tillståndsenheten genom att skicka in en blankett. Även serveringsansvariga behöver anmälas till tillståndsenheten och detta görs via deras hemsida. Avgående Ordförande brukar få påminnelsemail om detta innan man avgår.
    
    De brukar även kräva att man har en firmatecknare med tillräcklig kunskap inom alkohollagen. För att man ska tillräcklig kunskap inom alkohollagen krävs C-certifikat i ansvarsfull alkoholhantering. Inbjudningar till A- B- och C-cert brukar även dem komma till avgående ordförande innan året är slut. C-cert kan även få skrivas direkt som prov hos tillståndsenheten, det är bara att kontakta dem.
    
    Se gärna till att Sexmästaren och Krögaren samt deras vice går A- och B-cert. Även Entertinern bör gå med tanke på UteDischot, prata gärna med Entertainer Emeritus i förväg angående detta.
    
    Om vi ska ha en tillställning som ligger på en annan dag eller i en annan lokal än ordinarie serveringstider så måste det sökas ett utökat tillstånd (blanketter finns på tillståndsenhetens hemsida). Dessa ska sökas senast två veckor innan arrangemanget. Tillståndet ska skrivas under av den firmatecknaren som har kunskaper inom alkohollagen. Det är även den här personen som ska se till att den serveringsansvariga är en lämplig person.
    
    Serveringsansvarig får endast den person som är minst 20 vara. När tillståndsenheten kommer på besök är det den här personen de kommer att fråga efter. Den serveringsansvariga måste ha tillgång till alla rum i Edekvata om tillstånd vill undersöka dem. Alla jobbare ska veta vem som är serveringsansvarig för kvällen. Serveringsansvariga kan rapporteras in på tillståndsenhetens hemsida.
    
    Varje år kräver dem även att vi gör en restaurangrapport där vi redovisar våra priser, vår omsättning samt hur mycket vi sålt volymmässigt. Priser har krögaren koll på, omsättningen finns i bokföringen så fråga föregående förvaltningschef och volymerna får räknas ut. Det görs ``smidigast'' genom att be föregående förvaltningschef att ta fram siffrorna för de verifikat som innehåller alkoholinköp (finns i bokföringssystemet). Se till att göra den i god tid och spara den inte till tentaperioden!
    
    \section{Lokaler}
    
    \subsection{Städning}
    
    Försök städa så regelbundet det går i våra lokaler. Det blir mycket trevligare att utföra sina funktionärsysslor då. Uppmuntra styrelsen till detta och gör det till en kul grej. Se till att Edekvata är rent speciellt innan jul- och sommarledighet. De senaste åren har ett utskott i taget haft ansvar för städningen i Edekvata, det har oftast fungerat bra.
    
    \subsection{Förråd}
    
    Förråden blir lätt stökiga, försök se till att det städas regelbundet av de utskott som använder förråden. Extra viktigt är att hålla rent i klockrummet utanför EKEA för att de ska kunna jobba med fläktsystemet i det rummet.
    
    Ingen alkohol ska förvaras i våra förråd, då kan vi få problem. Under 2016 har jag regelbundet sagt åt dem som har alkohol i förråden att ta hand om den men tillåtit att man förvarar den där under till exempel sittningar eller gillen för att senare ha till sexan. 2018 säger nolltolerans mot alkohol för privat bruk i E-huset.
    
    Vi har följande förråd:
    
    \begin{dashlist}
    \item CM
    \item KM
    \item Sikrit
    \item Pump
    \item EKEA
    \end{dashlist}
    
    \subsection{LED}
    
    Har ni problem med något i LED-café så fråga PH, han brukar kunna hjälpa till. Städsaker får vi från lokalvårdarna och även där är det lättast att gå via PH så skickar han din förfrågan vidare.
    
    D och L kan dyka upp och säga att de vill vara med och leka. Det som är sagt nu är att alla får jobba men endast för gratis lunch och tackfest. Skulle vidare diskussioner uppstå så finns det gamla dryga Ordföranden och Cafémästare som kan uppdatera dig om vad som sagts under tidigare förhandlingar.
    
    \subsection{EKEA}
    
    EKEA är ett bra förråd men också jobbigt att hålla snyggt. Försök att städa det regelbundet så det hålls i ordning. Se till att det inte står massa saker utanför burarna, speciellt inte framför dörrarna då det är brandvägar som ska hållas fria. Se till så att inget förvaras i klockrummet för det är inte tillåtet.
    
    \subsection{FikaFika}
    
    Fikafika bokas via \url{esek.se/fikafika} och där fyller man i all nödvändlig information. Förfrågan godkänns sedan av Ordförande på E, som noterar datumet och ser till att det inte krockar med någon annan bokning. Sedan godkänns det slutligen av PH innan den som bokat får en bokningsbekräftelse. Dealen för tillfället är att de som ska kunna boka är personer som pluggar vid något av programmen i huset och att verksamheten ska ha någon form av anknytning till programmen/sektionerna. Undantag har de senaste året gjorts för TLTH:s danskurs men till exempel inte för E-are som jobbar på Helsingkrona och vill ha sexa efter denna.
    
    Tillsvidare är fest i form av sexor olagliga och kommer förmodligen fortsätta vara det ett bra tag framöver. Därmed är nästa stycke inte lika relevant längre men jag låter det vara kvar för att påminna om bättre tider.

    När man vet att det varit mycket fest i huset kan det vara bra att kontrollera så att det ser bra ut i bland annat FikfaFika innan undervisningen drar igång på måndagen, annars lär du snart bli varse om att det behöver städas från PH. Vissa (framför allt D:are) tycker det är lättare att skita i att boka FikaFika, eftersom E har ansvaret för bokningen får vi skiten om det inte sköts så försök se till att alla är duktiga och bokar FikaFika. Schemat där man kan se om det är bokat sköter tyvärr inte sig själv utan det är en vanlig Googlekalender som jag har gett dig access till.
    
    \section{Teknikfokus}
    
    Sedan 2012 så anordnas återigen Teknikfokus av både Data- och E-sektionen. Det finns ett kontrakt i VIP-pärmen. Kontraktet ska omförhandlas varje år så se till att efter Teknikfokus hålla ett möte med Ordförandena, ENU-ordförandena, samt Teknikfokusansvariga och förhandla fram ett nytt kontrakt som ska gälla för nästa år. För råd och tips finns även här gamla och dryga Ordföranden och ENU-ordföranden att fråga.
    
    Mycket kring Teknikfokus är väldigt oklart. Bland annat budgeten, försök att se till att budgeten är bra och rimlig. Arbeta gärna för att få en mer transparens kring Teknikfokus i styrelsen.
    
    \section{Större jubileum}
    
    2015 infördes in fond kring $5n$-jubileum. Se till att varje år sätta in pengar i denna fond så att det finns pengar till jubileum. Både 2012 och 2017 kostade jubileet cirka 50kkr.
    
    \section{Slutord}
    
    \subsection{Om man inte hinner med - stress}
    
    \begin{dashlist}
        \item Hjälps åt! Då mår hela styrelsen bättre och ingen blir besviken på varandra eftersom man trodde att alla gjorde sitt jobb.
        \item Uppmuntra alla att vara öppna med om man har svårt med att hinna med skolan i en period. Stötta varandra i det!
        \item Försök att hålla koll på din styrelse. Om du ser att de ser väldigt stressade så försök att hjälpa till, se även till att det är okej att ta det lite lugnare med styrelseposten om saker sker privat eller i skolan.
        \item Var klar och tydlig redan från början med styrelsen att det är bättre att fråga om hjälp än att strunta i att göra något.
    \end{dashlist}
    
    \subsection{Ledarskap}
    
    \begin{dashlist}
        \item Hitta din egen teknik.
        \item Ta inspiration av dina företrädare och Ordföranden från andra sektioner.
        \item Håll koll på härskartekniker, både från dig själv och från andra styrelsemedlemmar. Det skapar bara dålig stämning, så var påläst om det och lär dig stoppa det.
        \item Håll hårt i att följa talarlista och försök inkludera alla i diskussionerna.
        \item Ha stenkoll på mötesformalia, det blir enklare för dig att leda när du har en bra struktur på mötena.
        \item Viktigast av allt är att du blir trygg i din roll som ledare. Försök inte att göra dig till någon du inte är.
    \end{dashlist}
    
    \subsection{Gå av och lämna över}
    
    \begin{dashlist}
        \item Använd hela december för att lämna över. Se till att varje utskott har något som de kan göra.
        \item Dela ut representation till de som gått på sittningar.
        \item Testamente, se till att alla gör det.
        \item Hjälp till med att boka Lophtet till Skiphtet.
        \item Städa Edekvata innan jul!
        \item Hjälp Electus med att samla in verksamhetsberättelser till kommande vårterminsmöte från din styrelse.
        \item Se till att kontinuerligt skriva ner saker som du tycker saknas i testamentet. Det är lätt att glömma bort funderingar och osäkerheter man hade i början av året.
    \end{dashlist}
    
    \newpage
    
    \section{Hälsningar}
    
    Tveka aldrig att fråga någon gammal Emeritus om du undrar över något!
    
    \vspace{1ex}

    Till sist: Ta vara på tiden som Ordförande. Det kommer vara både utmanande och krävande av dig men det kommer även vara otroligt kul och givande. Se till att ha det roligt med din styrelse, anordna många häng stora som små, åk på så många resor du kan och ta hjälp av varandra. Tvivlar inte en sekund på att jag lämnar över Sektionen i säkra händer. 2019 kommer bli fantastiskt!

    -- \emph{Daniel Bakic, Ordförande 2018}
    \vspace*{1ex}
    
    Till sist: Se till att ta vara på ditt år som Ordförande -- det kommer vara fantastiskt roligt och utvecklande! Det kommer också vara utmanande ibland, men du kommer fixa det galant. 2018 kommer bli super! Och juste, se till att vinna Regattan...
    
    -- \emph{Erik Månsson, Ordförande 2017}
    
    \vspace*{1ex}
    
    Till sist: 2017 kommer att bli ett toppenår för E-sektionen. Se till att ha riktigt roligt och ta vara på alla möjligheter du får under året.
    
    -- \emph{Fredrik Peterson, Ordförande 2016}
    
    \vspace*{1ex}
    
    Till sist: Att vara Ordförande är nog något av det roligaste man kan göra. Var ödmjuk för uppgiften så kommer det gå väldigt bra under dit år. Se till att göra det bästa av tiden och ha kul under tiden.
    
    -- \emph{Hanna Nevalainen, Ordförande 2015}
    
    \vspace*{1ex}
    
    Till sist vill jag bara säga: Se till att ha roligt under din tid som Ordförande. Det kommer vara både ett väldigt krävande år men framföralt ett helt fantastiskt år. Njut av tiden!
    
    -- \emph{Sara Gunnnarsson, Ordförande 2012}
    
    \newpage
    
    \section{Uppdaterat av}
    
    \begin{description}[noitemsep, itemsep=1mm]
        \item[2018] Daniel Bakic
        \item[2017] Erik Månsson
        \item[2016] Fredrik Peterson
        \item[2015] Hanna Nevalainen
        \item[2014] Elin Bonnevier
        \item[2013] Johan Westerlund
        \item[2012] Sara Gunnarsson
        \item[2005] Ann Åkesson
    \end{description}
    
    \end{document}
    